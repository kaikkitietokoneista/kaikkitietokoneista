<meta name="description" content="Mielipidekirjoitus IOT laitteiden vaaroista.">
<meta name="keywords" content="IOT vaarat, Kaikkitietokoneista, IOT, Esineiden Internet, esineiden internetin vaarat, mielipidekirjoitus">
<a href='?p=Tietoturvariski jääkaapissasi'><center><h3>Tietoturvariski jääkaapissasi (mielipidekirjoitus)</center></h3></a><section>
<i class="p16">Kirjoitettu: 22. marraskuuta 2019</i>
<p class="p16">Kävelen asuntoon, välittömästi valot syttyvät ja televisio käynnistyy. Matkalla säädän pakastimen lämpötilaa etänä. Sohvalla löhötessäni painan nappia ja makuuhuoneen valot menevät päälle. Tätä on esineiden Internet. Kaikki on hallittavissa verkon välityksellä. Kuulostaako hienolta? No, sitä se ei ole.  </p>
<p class="p16">Kun useat laitteet ovat yhdistetty Internettiin, tietomurtojen riski kasvaa. Tämä johtuu siitä, että laitteet hakevat uusia päivityksiä ja kuuntelevat avoimilla porteilla julkisessa verkossa. Näihin haavoittuvaisuuksiin hakkerit voivat iskeä. Nämä laitteet oletettavasti myös analysoivat sitä, milloin niitä käytetään ja jakavat nämä tiedot yritykselle. Eikä tässä yritys ole ainoa vastaanottaja, jos älylaitteiden onnellinen omistaja on “mies välissä” -hyökkäyksen kohteena. “Mies välissä”-hyökkäyksessä hakkeri kaappaa liikennettä laitteen ja palvelimen välistä itselleen.  </p>
<p class="p16">Esineiden Internet vieraannuttaa ihmiset helposti perusasioiden suorittamisesta fyysisesti, kuten valojen päälle laittamisesta ja lämpötilan säätämisestä. Jatkan tätä haittojen listaa vielä muistutuksella siitä, että mikäli yksi laite saadaan kaapattua sisäverkossa se myös altistaa muut laitteet hakkeroinnille. </p>
<p class="p16">Myönnän kuitenkin, että esineiden Internetissä on hyötyä muun muassa etänä suoritettavissa leikkauksissa ja joskus tämä esineiden Internet lisää myös turvallisuutta etävalvonnan ansiosta. Minäkin nautin aina välillä esineiden Internetin mukavuuksista muun muassa kyläillessäni. Itse en kuitenkaan kestäisi ajatusta siitä, että oma kotini ajattelee minun puolestani.  </p>
<p class="p16">Olen lukenut Samsungin Yksityisyydensuojakäytännön ja siinä käy ilmi, että Samsung kerää hyvin paljon yksilöivää tietoa. Mieti, jos nämä tiedot päätyisivät vahingossa jollekin ulkopuoliselle esimerkiksi tietomurron tai tietoliikenteen kaappaamisen seurauksena. Samsung ilmoittaa keräävänsä heidän palveluitansa käytettäessä tietoja laitteesta kuten sen IP-osoitteen, laitteen mallin, mobiiliyhteyden palveluntarjoajan, IMEI-numeron, sarjanumeron, laitteen asetukset ja yhdistämiset muihin laitteisiin. He myös keräävät käytettyjen palvelujen tiedot kuten käytetyt ominaisuudet, hakusanat ja vieraillut sivustot.  </p>
<p class="p16">Pyydän teitä lukijoita jättämään esineiden Internetin suurille yrityksille ja käyttämään sitä vasta silloin, kun se on varmasti turvallinen. Miettikää mitä Te todella tarvitsette. Yrityksiltä pyydän sitä, että he eivät keräisi niin personalisoitua dataa ja panostaisivat esineiden Internetin sijasta muihin aloihin.  </p>
<p class="p16"><strong>Kirjoittaja: </strong><i><u>Roy Takanen</u></i></p>
<hr>
